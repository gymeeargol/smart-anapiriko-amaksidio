# smart-anapiriko-amaksidio
Αποθετήριο του Ενιαίου Ειδικού Επαγγελματικού Γυμνασίου-Λυκείου Αργολίδας για τη συμμετοχή στον 1ο Πανελλήνιο Διαγωνισμό Ρομποτικής Ανοιχτών Τεχνολογιών.

### Εισαγωγή

Η εργασία αποσκοπεί στον σχεδιασμό και την υλοποίηση συστήματος επικοινωνίας και γενικότερης αλληλεπίδρασης που θα χρησιμοποιηθεί από τον 18χρονο μαθητή Χ.Κ. της Γ'Λυκείου του σχολείου μας, οποίος πάσχει, μεταξύ άλλων, από δυσκολίες στη λεπτή και αδρή κινητικότητα (χρησιμοποιεί αποκλειστικά αναπηρικό αμαξίδιο) και την έκφραση (επιλεκτική αλαλία).

Η επικοινωνία με τον Χ. γίνεται με ερωτήσεις κλειστού τύπου οι οποίες απαντώνται από αυτόν, καταφατικά ή αρνητικά, με αντίστοιχο, μικρό και συχνά δυσδιάκριτο, κούνημα του κεφαλιού. Επίσης, είναι σε θέση να χρησιμοποιεί παλάμες και δάχτυλα σε δραστηριότητες λεπτής κινητικότητας όπως γράψιμο ή χρήση ποντικιού, αλλά έχει δυσχέρεια στη μεγάλη κίνηση του βραχίονα και του υπόλοιπου χεριού, κάτι που τον εμποδίζει πχ στην πληκτρολόγηση. Συναισθηματικά και αντιληπτικά, ο Χ. συμβαδίζει με το μέσο όρο της ηλικίας του, κάτι που φαίνεται από τις κοινωνικές σχέσεις που παρά τις δυσκολίες μπορεί να αναπτύξει, αλλά και τις επιδόσεις του στα μαθήματα.

### Περιγραφή 

Από την περσινή σχολική χρονιά, η τάξη του Χ. ασχολείται με τον προγραμματισμό με Scratch και την εκπαιδευτική ρομποτική με Arduino, απλά κυκλώματα και βασικό car kit. Έχοντας χρησιμοποιήσει και εμπεδώσει τις βασικές αλγοριθμικές έννοιες των δομών επιλογής και επανάληψης, καθώς και τις δυνατότητες των βασικών στοιχείων της οικογένειας του Arduino, προέκυψε αβίαστα, από τους ίδιους τους μαθητές, η ιδέα της εφαρμογής που ακολουθεί.

Πρόκειται για κύκλωμα Arduino με τρία κουμπιά (“Ναι”, “Όχι”, “Παρών/Εδώ”), και οθόνη LCD - ηχείο Piezo που παράγουν αντίστοιχα μηνύματα. Απαιτείται υποστηρικτική κατασκευή που θα ενσωματώνει το υλικό στο αμαξίδιο του Χ.

Κύκλωμα και κώδικας, εδώ: https://www.tinkercad.com/things/eqT9Fo2sDQk
(Η εκτέλεση της συνδεσμολογίας και της κατασκευής, καθώς και ο προγραμματισμός σε Scratch θα γίνει από τους μαθητές, με την απαραίτητη συνδρομή)

### Υλικό

| Στοιχείο  | Ποσότητα | Κόστος € |
| :-----------: | :-----------: | :-----------: |
| [Arduino Uno R3](https://grobotronics.com/arduino-uno-rev3.html)  | 1  | 22.90  |
| [Raspberry Pi 3 - Model B+](https://grobotronics.com/raspberry-pi-3-model-b-el.html)  | 1  | 41.90  |
| [Adventures in Raspberry Pi - Foundation Edition](https://grobotronics.com/adventures-in-raspberry-pi-foundation-edition.html)  | 1  | 14.90  |
| [BBC micro:bit with MI:pro Case and Accessories](https://grobotronics.com/bbc-micro-bit-with-mi-pro-case-and-accessories.html)  | 1  | 29.90  |
| [BBC:MOVE Mini Buggy Kit](https://grobotronics.com/bbc-move-mini-buggy-kit.html) | 1 | 34.90  |
| [BBC:MOVE Mini Bulldozer Add-On](https://grobotronics.com/bbc-move-mini-bulldozer-add-on.html) | 1 | 10.90  |
| [Basic 20x4 Character LCD - White on Blue 5V](https://grobotronics.com/basic-20x4-character-lcd-white-on-blue-5v.html)  | 1  | 7.90  |
| [Push Button Momentary - 12.5mm Black](https://grobotronics.com/push-button-momentary-12.5mm-black.html) | 5  | 2.50  |
| [Push Button Momentary - 12.5mm Red](https://grobotronics.com/push-button-momentary-12.5mm-red.html) | 5  | 2.50  |
| [Πιεζοηλεκτρικός Μετατροπέας Ήχου Εσώκλειστος Μεγάλος](https://grobotronics.com/large-enclosed-piezo-element-w-wires.html) | 2  | 2.60  |
| [Πιεζοηλεκτρικός Μετατροπέας Ήχου Εσώκλειστος](https://grobotronics.com/sound-transducer-piezo-enclosed.html) | 2  | 1.60  |
| [Κλιπ Μπαταρίας 9V](https://grobotronics.com/9v-battery-clip.html) | 2 | 1  |
| [Φωτοβολταϊκή Κυψέλη 2W 136x110mm](https://grobotronics.com/solar-panel-2w-136x110mm.html) | 1 | 5.90  |
| [Relay Module - 1 Channel 5V High Level Trigger](https://grobotronics.com/relay-module-1-channel-isolated.html) | 2 | 3.80  |
| [Trimmer with Knob - 10Kohm (Breadboard Compatible)](https://grobotronics.com/trimmer-with-knob-10kohm-breadboard-compatible.html) | 2 | 1.60  |
| Σύνολο (χωρίς ΦΠΑ)| | 148.63 |
| ΦΠΑ (24%) | | 35.67 |
| Σύνολο με ΦΠΑ | | 184.30 |

 


### Ενδεχόμενες επεκτάσεις:

- speaker για αναπαραγωγή ηχογραφημένων μηνυμάτων, αντί για τα Piezo tones
- περισσότερα κουμπιά για βασικές δραστηριότητες επικοινωνίας (πχ πεινάω, διψάω, τσάντα κ.α.)
- αισθητήρες και ειδοποιήσεις για προσεγγίζοντα αντικείμενα, θερμοκρασία
- χειρισμός οθόνης με κουμπιά για επιλογή γραμμάτων και πληκτρολόγηση λέξεων

